---
title : "O IGRI"

button:
  enable : true
  label : "IGRAJ SOLANDIUM 2063"
  # METHOD FROM HERE
  link : "https://filmfreeway.com/projects/3013757"
---
Solandium 2063 je eksperimentalna strateška 3D računalniška igra žanra solarpunk z vgrajeno umetno inteligenco, ki jo je razvil multimedijski umetnik Nejc Trampuž s svojo ekipo. Postavljena je v distopično prihodnost leta 2063, tvoja misija pa je, da prek dialoga z UI snuješ strategije za preobrazbo propadlega robotiziranega centra v ekološko skupnost - ali ti bo uspelo oblikovati trajnostno družbo?<br><br>
Ta hibrid med umetniškim delom, računalniško igro in orodjem za interaktivno izobraževanje je tudi tehnološki eksperiment, saj so bili elementi igre generirani z najnovejšimi orodji UI. Sledi estetiki in vrednotam solarpunka, optimistično stremi k pravični in ekološki družbi ter odgovorni uporabi tehnologije. Solandium 2063 raziskuje vlogo UI v tranziciji k trajnosti, izpostavlja njene potenciale pri reševanju okoljskih izzivov in opozarja na negativne plati, kot so visoka poraba energije in pristranskosti.<br><br>
V jedru projekta je prepričanje, da ima vsak posameznik moč in odgovornost prispevati k boljši prihodnosti ter vabi k aktivnemu soustvarjanju sveta.
<br>
<br>
<!-- Small Text -->
Ali uspeš oblikovati trajnostno družbo?
